Rijetki su Lermani. Radim u Etiopiji već 8 godina. Poslije odmora vraćam se tamo još 2 godine. Za proteklih 8 godina mog boravka u Etiopiji prikupio sam veći broj predmeta, većim dijelom rukotvorina tamošnjeg stanovništva. Velika mi je želja da po povratku u domovinu sve te predmete poklonim Etnografskom muzeju u Zagrebu. Molim vas za savjet, što da sakupljam u sljedeće svije godine boravka u Etiopiji? Ovim je riječima jedan naš agronom došavši nedavno u Etnografski muzej u Zagrebu, izrazio spremnost da svoju zbirku predmeta iz Etiopije pokloni toj zagrebačkoj ustanovi. Izuzevši dar jedne članice naše delegacije koja je po povratku iz Alžira prošle godine poklonila Etnografskom muzeju nekoliko skulptura, ovo je prvi slučaj da – poslije Dragutina Lermana i braće Seljan – netko nudi svoju zbirku Etnografskom muzeju. A koliko je naših ljudi poslije Lermana boravilo u Africi ili drugim dijelovima svijeta? Osobito mnogo ih je bilo u nekoliko posljednjih godina. Koliki su od njih sakupljali rukotvorine domorodaca i stvarali vlastite „zbirke“ ? Nitko se od njih, osim već spomenutih, nije sjetio da svoje „suvenire“ pokloni Etnografskom muzeju, slijedeći u tom svijetle primjere D. Lermana i braće Seljan. Da spomenemo samo da je naš istraživač Afrike, Požežanin D. Lerman već nakon nekoliko mjeseci svoga boravka u Kongu poslao – tada narodnom Muzeju – više od 200 raznih predmeta. Naši ljudi koji borave u afričkim ili drugim zemljama u razvoju mogli bi biti vrlo korisni suradnici – prije tri godine osnovanog Instituta za proučavanje Afrike. Institut su osnovali Sveučilište u Zagrebu i Privredna komora SR Hrvatske. Zadatak mu je – proučavanje Afrike i zemalja u razvoju u drugim dijelovima svijeta. U Institutu sada pretežno prate privredna kretanja zemalja u razvoju, jer on se izdržava od usluga privredi a za opširnije proučavanje sociologije, povijesti, umjetnosti i sl. nemaju novaca. Upravo na tim područjima, za proučavanje kojih Institut još nema sredstava, naši bi ljudi – na radu u zemljama u razvoju – mogli učiniti velike usluge. Njihova zapažanja i dopisi sigurno bi bili od koristi Institutu, u vrijeme dok još nema sredstava da u pojedine zemlje šalje ljude koji bi se bavili isključivo izučavanjem tih područja.  
Samoniklost indonezijske kulture. Indonezijska narodna umjetnost. Izložba zbirke Vere i Aleša Bebiera u Etnografskom muzeju u Zagrebu. Zahvaljujući razumijevanju i ljubavi za indonezijsku kulturu i trudu koji je gotovo besprimjeran, Vera i Aleš Bebier stvorili su zbirku likovne, naročito primijenjene umjetnosti, Indonezije koja ne usrećuje danas samo njezine vlasnike. Aleš Bebier se osim toga potrudio da u tekstu kataloga dade jedinstveno tumačenje samoniklosti indonezijske kulture kao i da obogati naš poznavanje stvaralačkog subjekta u indonezijskoj umjetnosti. Previše je toga na ovoj izložbi prikazano a da bi se sve moglo svesti na zajednički nazivnik narodne umjetnosti. Prirodna sporost “razvoja“ te umjetnosti, njezin tradicionalizam daje tek pretpostavke za takvo klasificiranje ovog materijala. S druge strane, u bogatstvu zbirke ima osjetljivih praznina za cjelovito vredovanje događanja u četiri milenija indonezijske umjetnosti. Toliko je, naime, vremena proteklo između neolitske pravokutne tesle iz oniksa i srebrne kovane posude u islamskom stilu u zbirci Bebierovih. Proizvod „čovjeka pravokutne tesle“ kako stručnjaci nazivaju neolitskog „Protomalajca“, još bi se mogao svesti pod pojam „narodne umjetnosti“, ali je već Wayang (kazalište sjena) proizvod brahmanskih i budističkih gornjih slojeva. Poslije ovih ograda, iznijetih u namjeri da se pobliže odredi opseg i karakter izložbe, lakše ćemo pratiti stvaranje kulturnog lika indonezijskog naroda kako ga prikazuju izloženi predmeti. Najbrojnije su zastupljene tkanine. One najstarije ukrašene su simboličnim i dekorativnim elementima koji vuku porijeklo iz najranijih slojeva indonezijske kulture, iz neolita i brončanog doba. Gušter, zmija, ptica, jastog i kuća, zatim stilizirano „sidro života“ i ravnokraki trokut specifični su dekorativni motivi koji će se kasnije obogatiti novim geometrijskim uzorcima. Ni stotinama godina nepromijenjena tehnika ni stroga geometrijska sigmentacija plohe, dekorativna stilizacija, simetrična kompozicija nisu oduzeli umjetničku izvornost ni umanjili lokalne karakteristike indonezijskog tkanja u kombinaciji boja i izbora uzoraka. Dragocjene informacije o raznim tehnikama u izradi tkanina u Indonežana, s oduševljenjem piše o toj staroj tradiciji tkanja profinjene elegancije. Zlatom protkane svilene omotane tkanine Južne Sumatre izgledaju kao priče iz tisuću i jedne noći. Diskretno desinirana svilena osnova bila je prikladna podloga za blistavi zlatni nakit i dostojna za odjeću i ogrtače kraljeva i dostojanstvenika zlatnog doba velikog kraljevstva Srividjaja na Sumatri… Od tehnički savršenih ikata, koje izrađuju Toradje na Sulawesiju, ukrašenih isključivo slomljenim linijama geometrijskih uzoraka, pa do figurativnih motiva hinggikombu na Sumatri, koji postižu veliku mekoću linije i realističku izražajnost sličnu goblenima, dug je put tehničkog usavršavanja. To tehničko usavršavanje donijet će indonezijskoj umjetnosti tkanja upotrebu šablone što će ubrzati razvoj industrijske proizvodnje tkanina. Već danas imaginarni poetski svijet tradicionalnih uzoraka u indonezijskom tekstilu opasno je ugrožen industrijskom proizvodnjom i jedino živa predaja i vjerovanja što se pripisuju tkaninama naročite osobine i moći mogu ih spasiti. Uz arheološke nalaze i drugi etnografski materijal, rezbarije i polikromnu drvenu plastiku, zbirka Bebler sadrži i nakit i oružje. Najzanimljiviji su, svakako, krisovi, bodeži naročita oblika i simboličkog značenja. Vjerovanje da posjed dobrog, pravog krisa daje čovjeku posebnu moć i danas je živo na nekim otocima indonezijskog arhipelaga. Na izložbi se mogu vidjeti i dokumenti tisućugodišnje indonezijske tradicije muzike, plesa i kazališta lutaka: nekoliko instrumenata iz orkestra Gamelan, te veći broj lutaka od pergament i trodimenzionalnih lutaka. To je izražajni inventar indonezijskog kazališta sjena u kojem su, možda prvi put poetska riječ, polifonijska muzika, svjetlo i pokret na divan način bili sjedinjeni u jedinstven scenski doživljaj. U komornim figurama commedije dell arte možemo ustvrditi moguće utjecaje i vjerojatnu uzajamnost kulturnih krajeva na geografskim i historijskim razdaljina koje impresioniraju, ali koje, što i ova izložba pokazuje, ljubav za lijepo i kulturni interes mogu prevladati. V Maleković.
Tri aspekta indonezijske umjetnosti. Indonezija je istovremeno zemlja izvanredno visoke kulture i područje tako svojevrsnog rasnog i kulturnog pluralizma, da bismo jedva mogli naći paralelu u kom drugom dijelu svijeta. Već je predak čovjeka živio na ovom prostoru, kako to pokazuju nalazi sa Trinila na otoku Javi. Od današnjih rasa dvije su ovdje živile još u davno vrijeme: Negriti – negroidni Pigmeji – s Andamanskog otočja i Indo – Australci sa Sumatre, Sulavesija (Celebesa) i Malaje. Ove paleolitske kulture još i danas tamo žive, duboko u unutrašnjosti otoka, predstavljajući samo komponente mlađih, aktualnih naroda. Oko 2500. godine BC u džungle i poljane današnje Indonezije počela su se doseljavati plemena tzv. protomalajaca, i južnokineske pokrajine Junan. Ovi neolitski ptolomajci, nosioci megalitske kulture, preci su brojnih i krepkih plemena koja danas naseljavaju unutrašnjost Sumatre, Kalimantana, Sulavesija i drugih otoka Indonezije. U prvom mileniju prije naše ere počelo je na indonezijskom životnom prostoru doseljavanje tzv. deuteromalajaca, nosioca brončane kulture, koja je ostavila sve do danas najjače tragove u strukturi indonezijske kulture i umjetnosti. S ovakvom je etničkom i kulturnom slikom Indonezija ušla u razdoblje historije koje za nju nastaje početkom naše ere. To je vrijeme kad su indijski kolonisti donosili sveazijske vjerske i kulturne tokove – brahmanizam, hinduizam i budizam, koji su ostavili sjajne tragove u arhitekturi, plastici i primijenjenoj umjetnosti. Visoka kultura koja karakterizira narod Jave i Južne Sumatre već u prvim stoljećima historije, u velikoj je mjeri posljedica upravo spomenute kulturne i vjerske penetracije. Male seoske zajednice ustupaju mjesto feudalnim državama, od kojih su neke brahmanističke a neke budističke, istovremeno pomiješane s brojnim kultovima animalističkih religija, na način vjerskog i ritualnog sinkretizma koji kao fenomen karakterizira gotovo sve zemlje Azije. U 6. i 7. stoljeću podvojenost između Jave i Sumatre biva sve oštrija i postaje do te mjere očita, da na Javi prepoznajemo snažnu velikoposjedničku i brahmanističku državu Mataram, dok na Sumatri nalazimo budističku državu Sriviđaju, čija se ekonomska snaga ostvaruje u pomorskoj trgovini, brodogradnji i rudnom potencijalu otoka. Kositar, zlato, srebro, slonova kost i začini postaju visoka vrijednost u procesu trgovačke razmjene. Do velikog privrednog uspona dolazi u 8. stoljeću kada se Java i Sumatra prvi puta ujedinjuju, stvarajući sjajnu podlogu za podizanje Borobudura, blistave budističke građevine sa preko 450 Budinih skulptura i oko 1500 reljefa izgrađenih na scenama iz Budinog života. U narednim stoljećima sve više raste važnost i značenje Jave, te se krajem 13. stoljeća, na istočnom dijelu otoka, pojavljuje moćno kraljevstvo Mađapahit, koje uskoro postaje dominantno na čitavom Orijentu. Ovo doba istovremeno je doba najvećeg uspona srednjevjekovne Indonezije. Zova ga i dobom indonezijske feudalne kulture, ili još preciznije, dobom javanske feudalne kulture. Dolazak Islama, početkom 16. stoljeća, prekinuo je ovo blistavo razdoblje, unoseći nove elemente u složenu indonezijsku kulturu i umjetnost. Iako je u kompleksu indonezijske kulture svako razdoblje ostavljalo svoj vlastiti pečat, ipak se po kreativnoj snazi, žilavoj otpornosti i svježoj aktualnosti naročito izdvaja razdoblje indonezijske, točnije javanske feudalne kulture. Sanja Lazarević. Nalazeći svoje porijeklo još u onim davnim prethistorijskim danima, u ovom su razdoblju ponovno oživjele najspecifičnije javanske manifestacije: kazalište lutaka, muzika i ples – tri aspekta i tri dimenzije prebogate indonezijske umjetnosti. Još u osvit historije Indonezija i njeni ljudi bili su okruženi ljepotom što je stvara ljudska ruka tkanjem, bojenjem i dezeniranjem tkanine u tehnici ikata i batika. U taj isti osvit historije Indonežanin je živio i radio uz zvukove orkestra gamelana koji prati predstave vajanga – kazalište lutaka. U vrijeme brahmanističke i hinduističke kulture na Javi i kazalište lutaka (vajang kulit, što podrazumijeva lutke načinjene od kože) mijenja svoj repertoar, te pretežno sadrži i izvodi priče čije se porijeklo može prepoznati u indijskim epovima Ramajani i Mahabharati. Uz spomenuti hinduistički repertoar vajang kulit često izvodi i neke posve indonezijske priče i koncepcije o svijetu, te se u predstavi simbolizira ljudsko trajanje : prvi čin prikazuje naglu i neobuzdanu mladost, drugi odražava zrenje i sklonost razmišljanju, dok je treći čin starost čovjeka, pomirenost sa životom i duboka mudrost. Indonezijsko kazalište lutaka daleko je od profane i trivijalne zabave. Nekada je u ljudima postojalo čvrsto uvjerenje, da predstava sadrži i magičku snagu koja štiti gledaoce od svih štetnih utjecaja. Predstave kazališta lutaka redovno se izvode prilikom rođenja, vjenčanja ili kojeg drugog datuma bitnog u životu čovjeka. To još jednom svjedoči, da je javansko kazalište lutaka dio tradicije, točnije, dio tradicionalnog rituala duboko ukorijenjenog u mentalitet naroda. Vrijednom zbirkom Vere i Aleša Beblera, izložba je uspjela prikazati složenost i bujnost indonezijske kulture koja je od pravokutne sile do srebrne posude u islamskom stilu ispunila stvaranja golem raspon od četiri milenija. Indonezijska narodna umjetnost. Aleš Bebier. 
Umjetnost zemlje tisuću otoka. Zbirka Vere i Aleša Beblera u Etnografskom muzeju omogućava nam da upoznamo narodnu umjetnost Indonezije. Izložba koja se upravo održava u prostorijama Etnografskog muzeja posvećena je narodnoj umjetnosti Indonezije, zemlje tisuću otoka razasutih u prostranstvima Indijskog i Tihog oceana. Znamo li nešto o umjetnosti ove zemlje, jesu li do nas doprli znaci njene stoljetne, upravo drevne kulture? Razumljivo, jesu, jer i najveće daljine u suvremenom životu postaju relativne. Pa ipak, to što znamo o Indoneziji je premalo i ova zemlja ostaje za nas uglavnom geografski pojam. Zbog toga veličina uloženog napora Aleša i Vere Bebler, koji su, boraveći više godina u Indoneziji, uspjeli sakupiti Izvanrednu zbirku njenog narodnog stvaralaštva dobiva više na značenju. Kroz izložbu možemo ne samo osjetiti dah Indonezije, nego i dobiti predodžbu o životu i složenosti njene kulture. Naime, usporedo sa sakupljanjem, Belberi su znanstveno proučavali indonezijsko stvaralaštvo, tako da njihovi prilozi katalogu izložbe ne samo što su vrsna informacija popraćena vrlo iscrpnim detaljnim objašnjenjima, nego su i autentični doprinos proučavanju indonezijskog stvaralaštva. Mnogo je detalja na ovoj izložbi koji će dugo zadržati našu pažnju. O svakom bi se mogla ispripovijedati priča, tijesno povezana s životom indonezijskog čovjeka, priča koja je život sam. Ali ipak zadržimo se na onim predmetima koji su sinonimi Indonezije već stoljećima izvan njenih granica, a koje će svaki posjetilac najdublje prenijeti u svom sjećanju s ove izložbe. Sugestivna moć tkanine. 
U toku ožujka mjeseca otvorena je u Etnografskom muzeju u Zagrebu izložba Indonezijska narodna umjetnost, za koju su, svoju vrijednu zbirku stavili muzeju na raspolaganje, drugovi Vera i dr. Aleš Bebler. Ova izvanredna zbirka omogućila je našoj javnosti susret s izuzetnom i složenom kulturom Indonezije. Po provenijenciji materijal obuhvaća indonezijske otoke Javu, Bali i Sumatru, a po vrsti materijala pretežno većinu predstavlja tekstil, zatim predmeti u metalu, drvorez (točnije ukrasni dijelovi kuće) i napokon fenomen koji treba naročito podcrtati, javansko kazalište lutaka, odnosno, kazalište sjena. Izloženi tekstil očituje se u dvije najmarkantnije tehnike: batik s Jave, koji podrazumijeva prvu deseniranu tkaninu i ikat koji označava osobitu i arhaičnu vrstu tkanja. Spomenuto kazalište lutaka jedan je od najviših oblika indonezijske umjetnosti koji je već u osvit historije živo prisutan na indonezijskom prostoru. Lutke pokreće dalang, lice naročito osposobljeno za tu radnju, a repertoar se kreće u širokom dijapazonu, od čisto indonezijskih koncepata i shvaćanja svijeta, do tema u najširem smislu riječi azijskih. Svakako je i karakter lutaka i repertoar zavisio od onih društvenih silnica koje su u pojedinom razdoblju bile aktualne. 
